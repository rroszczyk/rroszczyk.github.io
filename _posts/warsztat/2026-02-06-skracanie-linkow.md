---
layout: post
toc: true
description: >
    Jak skracać linki i analizować kliknięcia? Większość adresów URL jest długa i mało czytelna, w&nbsp;tym wpisie dowiesz się o skracaniu linków z pomocą własnej domeny oraz całkiem niezłego narzędzia oferującego bardzo dużo w bezpłatnym plane.
hide_description: true
title: Krótkie linki, duże możliwości
internal-title: Krótkie linki, duże możliwości &ndash; mój sposób na skracanie adresów 
slug: skracanie-linkow-jak-wybrac-skracacz
categories: [warsztat] 
tags: [warsztat]
languages:
- pl
seo:
  title: Skracanie linków --- jak wybrać skracacz URL i analizować kliknięcia
  description: Jak skracać linki i analizować kliknięcia? Praktyczny przewodnik po skracaczach URL, własnej domenie, statystykach, personalizacji linków i zastosowaniach w blogu oraz pracy.
  keywords: skracanie linków, skracacz URL, krótki link, analiza kliknięć, statystyki linków, własna domena, URL shortener, tracking linków
meta:
  og:title: Krótki link, duże możliwości
  og:description: Praktyczny artykuł o skracaniu linków, analizie kliknięć, short.io i wykorzystaniu własnej domeny. Dowiedz się jak tworzyć krótkie linki i mierzyć ruch.
  twitter:card: summary
img: cover/shortener.jpg
ximg: tmb/shortener.jpg
author: rroszczyk
comments: false
published: true
copyrights: Photo by Alina Grubnyak on Unsplash
mermaid: true
---

Wpis ten powstał przy okazji rozwiązywania bardzo konkretnego, praktycznego problemu. Mój blog istnieje w&nbsp;sieci już od kilku lat i&nbsp;w&nbsp;naturalny sposób pojawiła się potrzeba uporządkowania oraz skrócenia publikowanych odnośników. Ponadto często wykorzystuję skracanie linków na potrzeby prezentacji, a&nbsp;nic tak nie drażni jak adres URL zajmujący połowę slajdu. Początkowo korzystałem z popularnego rozwiązania oferowanego przez bitly, jednak zmiana polityki cenowej --- a&nbsp;przede wszystkim przeniesienie obsługi własnej domeny do planów płatnych --- spowodowała, że zacząłem szukać alternatywy.
{:.text-justify-has-drop-cap}

W&nbsp;praktyce oznaczało to konieczność przetestowania kilku różnych usług --- zarówno darmowych, jak i&nbsp;płatnych. Po wypróbowaniu wielu narzędzi doszedłem do wniosku, że nie istnieje jedno idealne rozwiązanie --- wybór zależy od konkretnych potrzeb. Mi osobiście zależało przede wszystkim na stabilności, możliwości wykorzystania własnej domeny, kontroli nad linkami oraz sensownym darmowym planie.
{:.text-justify}

## Dlaczego skracanie linków ma znaczenie

![QR kod blog.roszczyk.net >](/img/shortener/qr-go-roszczyk-net.png)W&nbsp;najprostszym ujęciu skracacz przekształca długi link w&nbsp;krótszy. Tak jak wspomniałem krótkie linki wykorzystuję nie tylko w&nbsp;artykułach, ale także w&nbsp;prezentacjach, materiałach dydaktycznych, dokumentacji oraz publikacjach, gdzie czytelność i&nbsp;trwałość odnośników ma znaczenie. Krótkie linki są szczególnie przydatne w&nbsp;sytuacjach, gdy użytkownik nie może kliknąć hiperłącza --- w&nbsp;materiałach drukowanych, na slajdach, w&nbsp;notatkach czy podczas wystąpień. Generowanie kodów QR dodatkowo upraszcza dostęp. W&nbsp;praktyce jednak dobre narzędzie do skracania linków robi znacznie więcej --- pozwala mi na sprawdzenie które materiały naprawdę dotarły do czytelników lub publiczności. Daje mi również odpowiedź na pytanie skąd pochodzi ruch na mojej stronie i&nbsp;co jest interesujące dla moich odbiorców.
{:.text-justify}

Istotne są także funkcje techniczne, które w&nbsp;codziennym użyciu okazują się bardzo praktyczne:

- trwałe i&nbsp;niezmienne aliasy linków,
- możliwość edycji docelowego adresu bez zmiany skrótu,
- przekierowania warunkowe (np. inne urządzenie, inny kraj),
- statystyki kliknięć i&nbsp;podstawowa analiza ruchu,
- obsługa własnej domeny i&nbsp;wielu domen jednocześnie (w&nbsp;niedługiej przyszłosci planuję uruchomienie drugiej),
- API umożliwiające automatyzację tworzenia linków.

## Dlaczego akurat short.io

Po przetestowaniu kilku rozwiązań --- zarówno darmowych, jak i&nbsp;płatnych --- zdecydowałem się na short.io. W przeciwieństwie do wielu popularnych usług, które ograniczają funkcjonalność w&nbsp;planie darmowym, short.io oferuje zestaw możliwości wystarczający do realnego, codziennego użycia.
{:.text-justify}

Najważniejszą różnicą względem bitly była możliwość korzystania z&nbsp;własnej domeny bez konieczności przechodzenia na wysoki plan płatny. W&nbsp;praktyce oznacza to pełną kontrolę nad linkami, ich trwałością oraz niezależność od zmian polityki dostawcy.
{:.text-justify}

W moim codziennym użyciu szczególnie przydatne okazały się:

- możliwość późniejszej zmiany adresu docelowego bez modyfikowania opublikowanego linku,
- szczegółowe statystyki kliknięć w&nbsp;czasie rzeczywistym,
- filtrowanie ruchu botów i&nbsp;podstawowa ochrona przed nadużyciami (częściowo realizuje to również cloudflare),
- przekierowania zależne od urządzenia lub lokalizacji,
- generowanie kodów QR dla każdego linku,
- obsługa wielu domen oraz subdomen - [go.roszczyk.net],
- API pozwalające automatycznie tworzyć skróty (np. w&nbsp;skryptach, CMS lub pipeline publikacji),
- eksport danych oraz historia kliknięć.

W&nbsp;darmowym planie można utworzyć do 1&nbsp;000 linków i&nbsp;śledzić do 50&nbsp;000 kliknięć miesięcznie, co jest w&nbsp;pełni wystarczająca dla moich zastosowań. Jeśli okaże się, że będzie to za mało (z czego będę się bardzo cieszył) to planuję przesiąść się na rozwiązanie self-hosted, takie jak Polr czy YOURLS.
{:.text-justify}

## Porównanie z innymi rozwiązaniami

Wiele płatnych narzędzi do skracania linków oferuje podobny zestaw funkcji, jednak często wymagają one droższych planów lub ograniczają kluczowe elementy, takie jak własna domena, edycja linków czy statystyki. W&nbsp;praktyce oznacza to, że użytkownik staje się zależny od polityki cenowej dostawcy. Short.io w moim przypadku okazało się rozwiązaniem bardziej przewidywalnym, technicznie elastycznym i&nbsp;jednocześnie wystarczająco prostym. Nie jest to narzędzie "marketingowe", lecz raczej solidny komponent infrastruktury --- coś, co działa stabilnie, przewidywalnie i&nbsp;daje mi dużą kontrolę nad publikowanymi odnośnikami.
{:.text-justify}

Zmiana polityki cenowej bitly była impulsem do migracji, ale w&nbsp;praktyce pozwoliła znaleźć narzędzie lepiej dopasowane do rzeczywistych potrzeb. Short.io jest jednym z nielicznych narzędzi oferujących tak szerokie możliwości bez opłat. 
{:.text-justify}

## Self‑hosted vs SaaS — kiedy warto

Naturalnym pytaniem, które pojawia się przy dłuższym korzystaniu ze skracania linków, jest to czy nie lepiej utrzymywać własne rozwiązanie. Narzędzia takie jak YOURLS czy Polr pozwalają uruchomić w pełni niezależny system skracania linków na własnej infrastrukturze. Daje to pełną kontrolę nad danymi, brak ograniczeń narzuconych przez dostawcę oraz możliwość dowolnej integracji z własnym środowiskiem. Rozwiązania self‑hosted mają jednak swoją cenę -- wymagają utrzymania serwera, aktualizacji bezpieczeństwa, konfiguracji domen, kopii zapasowych oraz monitorowania dostępności. W praktyce oznacza to dodatkowy nakład pracy administracyjnej, a to wymaga czasu którego mi ostatnio brakuje. Model SaaS, taki jak short.io, sprawdza się wtedy, gdy priorytetem jest prostota, stabilność i brak konieczności utrzymywania infrastruktury. Self‑hosted zaczyna mieć sens dopiero wtedy, gdy liczba linków i ruch stają się bardzo duże, wymagane są niestandardowe integracje lub pełna kontrola nad danymi jest kluczowa.
{:.text-justify}


## Na koniec kilka aspektów technicznych

Za prostym skróconym linkiem kryje się kilka istotnych mechanizmów technicznych. Najważniejszym elementem jest konfiguracja DNS --- domena używana przez narzędzie do skracania linków zazwyczaj wskazuje rekordem CNAME lub A na infrastrukturę dostawcy. W praktyce warto ustawić rozsądny TTL, aby zmiany konfiguracji propagowały się szybko, ale jednocześnie nie powodowały nadmiernego obciążenia zapytań DNS. Samo przekierowanie realizowane jest zwykle kodem HTTP 301 (przekierowanie trwałe) lub 302 (tymczasowe). Wybór ma znaczenie --- 301 jest cache’owane przez przeglądarki i wyszukiwarki, co poprawia wydajność, ale utrudnia szybkie zmiany. 302 daje większą elastyczność, lecz nie zawsze jest tak agresywnie buforowane.
{:.text-justify}

{% mermaid %}
flowchart LR
    U[Użytkownik / Przeglądarka] --> DNS[Zapytanie DNS]
    DNS --> SHORT[ skraczacz / go.roszczyk.net ]
    SHORT --> REDIR[HTTP Redirect 301/302]
    REDIR --> TARGET[Docelowy adres URL]
{% endmermaid %}

W praktyce równie ważną rolę odgrywa także cache --- zarówno po stronie przeglądarki, jak i pośrednich warstw CDN. Dobrze skonfigurowany cache zmniejsza opóźnienia i obciążenie infrastruktury serwerowej oraz ruch sieciowy. W przypadku gdy żądania są cache'owane strona działa szybciej i jest lepiej postrzegana przez użytkownika.
{:.text-justify}

Istotnym zagadnieniem jest również prywatność. Narzędzia do skracania linków, w szczególnie te oferujące moduł analityczny, zbierają minimalne dane o kliknięciach (np. adres IP, kraj, urządzenie), co może podlegać regulacjom takim jak GDPR (RODO). W moim przypadku ważne było, aby zakres zbieranych danych był rozsądny, a jednocześnie pozwalał na podstawową analizę ruchu bez nadmiernej ingerencji w prywatność użytkowników. Ja danych na mojej stronie nie zbieram i nie chcę ich aktualnie posiadać, zostawiam wszystko podmiotom zewnętrznym.
{:.text-justify}

[go.roszczyk.net]: https://go.roszczyk.net/ "go.roszczyk.net"
